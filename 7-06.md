# 7:06 AM

> „Luându-şi capu-n palme tăcut,  
> ei se privesc,  
> parcă o mie de ani nu s-au văzut,  
> şi legându-şi gingaş, mângâietor,  
> cu o frumoasă mişcare  
> flacăra scumpă a trupului lor,  
> gura-şi îngemănează, pentru sărut,  
> şi cheia vieţii şi-o caută, ce dintr-un blestem  
> s-a pierdut”  
> 
> KOSZTOLANYI DEZSO  
> Îndrăgostiţii  

– Visezi.  
– Eşti cu ea.  
– Aveţi un concediu de vis.  
– Soarele străluceşte mereu. Apa mării e de un albastru splendid. Insulele tropicale sunt pline de un verde incredibil.  
– Faceţi dragoste pe plajă. Încet, de parcă aveţi tot timpul din lume. Tandru. Îmbătat.  
– Îi spui că o iubeşti. Îţi spune că te iubeşte.  
– O muzică liniştită vă învăluie, asemeni valurilor.  
– Ea se transformă într-o ciocolată, iar muzica începe să cânte: „Cu ciocolata L.<sup>1</sup> mi-am găsit adevărata iubire. La un preţ incredibil.”  

—————  
<sup>1</sup> L. de la Love (engl.) - Dragoste. Love (Dragostea) este de fapt o marcă. (n.a.)  

<br>  

**→ [7:07 AM](7-07.md)**
