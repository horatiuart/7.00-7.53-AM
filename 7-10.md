# 7:10 AM

> „Fără să ştiu, eu te iubesc orbeşte,  
> Fără mândrie, fără gând şi simplu  
> Astfel mi te-a-nchis în ea iubirea.  
>  
> Astfel, încât topiţi într-o fiinţă,  
> Aproape încât mâna ta pe pieptu-mi  
> E-a mea şi visul ochii tăi mi-adoarme.”  
>  
> PABLO NERUDA  
> O sută de sonete de dragoste, XVII, 1960  

– Intri în baie.  
– Închizi uşa în urma ta.  
– Dulapul de după uşă păstrează evidenţa femeilor pe care le-ai avut.  
– Nu poze. Nu filme de vacanţă. Nu scrisori de dragoste. Nu cuvinte. Nu două cuvinte.  
– Amintiri ale lucrului considerat cel mai important de făcut cu o femeie. Şi cel suficient.  
– Evidenţa:  
– Nina Ricci<sup>1</sup>.  
– Elizabeth Arden.  
– Laura Biagiotti.  
– Gabriele Strehle.  
– Lolita Lempicka.  
– Alberta Ferretti.  
– Estee Lauder.  
– Sonia Rykiel.  
– Roberta di Camerino.  
– Donna Karan.  
– Mariella Burani.  
– Jil Sander.  
– Adrienne Vittadini.  
– Chloe.  
– Laura Ashley.  
– Gloria Vanderbilt.  
– Lady Primrose.  
– Stella McCartney.  
– Diana von Furstenberg.  
– Carolina Herrera.  
– Vicky Tiel.  
– Nicole Miller.  
– Alexandra de Markoff.  
– Mary Gray.  
– Vivienne Westwood.  
– Marilyn Miglin.  
– Anna Sui.  
– Ellen Tracy.  
– Ilana Jivago.  
– ...  
– Cu preţuri între $30 şi $600 sticluţa, identitatea fiecărei femei cu care te-ai culcat.  
– În loc de zâmbet, ochi, privire, dorinţe, speranţe, şoapte, familiarităţi, proiecte comune, vise. Pe care le-ai uitat. Cărora mai degrabă nu le-ai dat importanţă niciodată.  

—————  
<sup>1</sup> Mărci de parfum. (n.a.)  

<br>  

**→ [7:11 AM](7-11.md)**
