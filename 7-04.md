# 7:04 AM

> „Pe umeri pletele-i curg râu -  
> Mlădie ca un spic de grâu,  
> Cu şorţul negru prins în brâu,  
> O pierd din ochi de dragă.  
> Şi când o văd, îngălbenesc;  
> Şi când n-o văd, mă-mbolvnăvesc,  
> Iar când merg alţii de-o peţesc,  
> Vin popi de mă dezleagă.”  
>  
> GEORGE COŞBUC  
> Numai una!, 1889

– Împotriva voinţei, cazi pradă somnului.  
– E din nou linişte, nu mai auzi ştirile, nu mai auzi reclamele, nu mai auzi realitatea, nu mai auzi lumea.  
– Te scufunzi într-un somn adânc, ca o evadare.  
– Începi să visezi.  
– O visezi pe ea, care nu există. Şi n-a existat.  
– Va exista oare?  
– Într-unul din puţinele accese de individualitate care îţi mai străbat viaţa, încerci să ţi-o închipui altfel.  
– Altfel decât femeile care le vezi zilnic pe panourile publicitare. În reclame. La televizor. Pe stradă, semănând atât de bine cu cele de pe panourile publicitare. Cu cele de pe canalele de modă. Din revistele de modă. Din filmele cu eroine fatale şi sex-simbol-uri.  
– Din Top 100 FHM.  
– Încerci să o visezi mai vie. Mai caldă. Mai 3D.  
– Chiar dacă mai puţin voluptoasă, mai puţin adult movie star<sup>1</sup>.  
– Chiar şi la ciclu.  

—————  
<sup>1</sup> Adult movie star (engl.) - vedetă de film pentru
adulţi. (n.a.)

<br>  

**→ [7:05 AM](7-05.md)**
