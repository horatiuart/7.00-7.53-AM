# 7:07 AM

> „La sosirea unui Concorde pe aeroportul din New Zork, o pană de curent a blocat pentru puţin timp trapa de ieşire. După şapte minute, pasagerii calculau deja ce despăgubiri să ceară companiei aeriene. După un sfert de oră, erau deja în pragul revoltei.”  
>  
> JEAN-LOUIS SERVAN-SCHREIBER  
> Noua artă a timpului împotriva stresului, 2000  

– Te trezeşti brusc şi te ridici din pat. Te simţi vinovat că ai risipit şapte minute.  
– Şapte minute înseamnă atât de mult în ziua de azi.  
– Înseamnă un număr de produse pe care le poţi produce într-un enterprise<sup>1</sup>.  
– Înseamnă un număr de produse pe care le poţi cumpăra într-un mall<sup>2</sup>.  
– În 7 minute:  
– 120 de oameni mor de foame.  
– 13 oameni se sinucid.  
– 13 milioane de dolari sunt cheltuiţi în domeniul militar.  
– 14 oameni mor în războaie şi conflicte militare.  
– Se produc 100 de arme mici şi 200.000 de gloanţe.  
– 7 oameni sunt ucişi de arme.  
– 42 de oameni mor de SIDA. 66 de oameni se infectează cu virusul HIV.  
– 7 oameni sunt infectaţi cu lepră.  
– 7 femei mor în timp ce dau naştere la copii, din cauza sărăciei şi a lipsei serviciilor medicale.  
– Dar se produc... atâtea...   

—————  
<sup>1</sup> Enterprise (engl.) - o organizaţie creată pentru scopuri de afaceri. (n.a.)  
<sup>2</sup> Mall (engl.) - un complex de dimensiuni mari care conţine de obicei diverse magazine, firme şi restaurante. (n.a.)  

<br>  

**→ [7:08 AM](7-08.md)**
