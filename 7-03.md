# 7:03 AM

> „Sunteţi frumoase, dar sunteţi reci, le mai spuse el. Nu poate muri cineva pentru voi. Fireşte, despre floarea mea de trandafir un trecător obişnuit ar crede că vă seamănă. Dar ea singură e mai importantă decât voi toţi, deoarece pe ea am stropit-o. Deoarece pe ea am pus-o sub un glob de sticlă. Deoarece pe ea am adăpostit-o după un paravan. Deoarece ei i-am omorât omizile (în afară de două-trei pentru fluturi). Deoarece pe ea am ascultat-o plângându-se sau lăudându-se sau uneori chiar tăcând. Deoarece este floarea mea de trandafir.”  
>
> ANTOINE DE SAINT-EXUPERY  
> Micul prinţ, 1943

– 49% rata divorţurilor, 1 din 2 copii trăind cu un singur părinte cel puţin o parte din viaţă, 43% din adulţi sunt singuri.<sup>1</sup>  
– Ai hotărât să nu rişti. Te trezeşti singur în fiecare dimineaţă.  
– Te întinzi în patul gol şi liber, unde ar mai încăpea cel puţin încă o persoană (lucru care se mai întâmplă din când în când în unele seri; câteodată o persoană, câteodată două, câteodată chiar trei; uneori se mai întâmplă să rămână şi peste noapte; dimineaţa devreme, înainte de trezire, aţi putea trece ca un cuplu obişnuit, împărţind un pat, un dormitor, o viaţă; după trezirea în realitate redeveniţi o întâmplare; sau o tranzacţie, după caz).  

—————  
<sup>1</sup> Statistici dintr-o ţară considerată a fi una din cele mai bune locuri de trăit de pe pământ (Statele Unite ale Americii). (n.a.)

<br>  

**→ [7:04 AM](7-04.md)**