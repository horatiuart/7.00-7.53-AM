# <sub><sup>**[Horațiu Tănescu](https://www.horatiu.me)**</sup></sub><br>7.00 – 7.53 AM

**ISBN 973-0-03843-0**
<br><br>



[PREFAŢĂ](prefata)  

[7:00 AM](7-00.md)  
[7:01 AM](7-01.md)  
[7:02 AM](7-02.md)  
[7:03 AM](7-03.md)  
[7:04 AM](7-04.md)  
[7:05 AM](7-05.md)  
[7:06 AM](7-06.md)  
[7:07 AM](7-07.md)  
[7:08 AM](7-08.md)  
[7:09 AM](7-09.md)  
[7:10 AM](7-10.md)  
[7:11 AM](7-11.md)  
[7:12 AM](7-12.md)  
[7:13 AM](7-13.md)  


## 7:14 AM

```
„Carpe diem^1 ”
```
```
HORATIU
Ode, 23 î.H.
```
- Ieşind din baie, vezi că ai rămas
fără hârtie igienică.
- Te duci acum la laptop-ul din hol şi
intri pe Internet să comanzi. Altfel vei uita.
- Internetul e căzut. Se pare că un
hacker afiliat la o oarecare organizaţie
teroristă a atacat nişte servere şi routere. În
semn de protest la politica expansionistă a
occidentului şi a societăţii de consum.
- Dintr-un motiv necunoscut, nici un
site de shopping nu a fost afectat.

1 Carpe diem (lat.) - Bucură-te de ziua de azi!
(n.a.)


- Home page-ul^1 browser-ului^2 tău e
site-ul magazinului tău preferat. Se încarcă
imediat. E uşor să dai click pe hărtie
igienică, fiindcă site-ul îţi reţine automat ce
ai mai cumpărat în trecut. De asemenea îţi
reţine şi informaţiile financiare. Aşa că
toată operaţiunea durează câteva click-uri
şi câteva secunde.
- După comandă, pachetele de hârtie
igienică vor sosi în maximum zece minute.
Nu le poţi avea pe toate în lumea aceasta
chiar instantaneu. Măcar nu mai e nevoie
de o deplasare într-un centru comercial
tradiţional. Algomerat cu atâţia... oameni.
- Şi se câştigă timp.
- Timp ce poate fi folosit atât de bine,
în atâtea alte moduri pozitive.
- E de ajuns să urmăreşti un calup
publicitar şi să-ţi vină atâtea idei. „Fiindcă
clipele sunt atât de preţioase.” ®^3

1 Home page (engl.) - aici cu sensul de pagina
(site-ul) care se încarcă automat cand se deschide
programul de navigare pe Internet. (n.a.)
2 Browser (engl.) - aici cu sensul de program de
navigare pe Internet. (n.a.)
3 Marcă înregistrată a societăţii de consum. (n.a.)


## 7:15 AM

```
„Ei vor ca producţia să fie limitată la lucruri
folositoare, dar uită că producerea a prea multor
lucruri folositoare are ca rezultat prea mulţi
oameni inutili.”
```
```
KARL MARX
Manuscrise Economice şi Filozofice, 1844
```
- Intri în bucătărie.
- Îţi pregăteşti micul dejun în
cuptorul cu microunde.
- Doi oameni care trăiesc împreună
au nevoie de un singur cuptor cu
microunde.
- Dacă locuiesc separat, au nevoie de
două.
- E în interesul producţiei economice
să locuiască separat. Să nu-şi unească
destinele. Să rămână singuri.


- Pentru doi oameni singuri e nevoie
de două case. De două frigidere. De două
televizoare. De două living-uri în care seara
se aprind două candelabre şi în care iarna
merg două calorifere. Doi oameni singuri
îşi prepară mâncarea separat. Doi oameni
singuri îşi fac cumpăraturile separat. Doi
oameni singuri nu-şi împart produse,
fiecare îşi cumpără câte unul. Doi oameni
singuri merg separat la serviciu, cu maşini
separate.
- Doi oameni singuri sunt _doi_
potenţiali clienţi pentru practic orice
produs.
- Pentru practic orice consum.
- La fiecare doi oameni singuri care
îşi unesc destinele, economia pierde în
mare parte un consumator. Un miliard de
oameni singuri care îşi unesc destinele, doi
câte doi, poate înseamna o pierdere
economică de o jumătate de miliard de
consumatori!
- Un bărbat singur e un bun
potenţial client pentru the adult industry^1.

1 (engl.) Industria pentru adulţi. (n.a.)


- O femeie singură e un bun
potenţial client pentru the chocolate
industry^1.
- Ambii sunt excelenţi pentru
industria de divertisment.
- Pentru filme de dragoste, emisiuni
cu poveşti de dragoste, sport, ştiri, analize
economice, talk-show-uri, seriale
captivante, emisiuni interactive, ...
- Îţi pregăteşti micul dejun în
propriul tău exemplar de cuptor cu
microunde.

1 (engl.) Industria producătoare de ciocolată. (n.a.)


## 7:16 AM

```
„Te iubesc. Ce pot spune
mai adânc să se-adune
şi mai simplu pe lume
mai mare?”
```
```
MYRTIOTISA-THEONI DRAKOPOL
Te iubesc...
```
- Îţi bei cafeaua.
- „Cafeaua de care te-ai îndrăgostit.”
- Verbele „a se îndrăgosti” şi „a iubi”
îşi schimbă înţelesul. Trebuie să-şi schimbe
înţelesul.
- Obiectul dragostei devine în sfârşit
un obiect. Un produs. Un produs care se
vinde. Un produs care astfel se vinde mult
mai bine.
- Un produs care înlocuieşte o fiinţă.
O alternativă mult mai bună. Spre


deosebire de o fiinţă, e garantat că aduce
satisfacţie imediată. Endorfine. Plăcere.
Recompensă imediată. Fără riscuri. Fără
prea mare efort.

- Un produs există din belşug, fără a
lăsa pe nimeni pe dinafară. Chiar dacă nu
rezistă o viaţă întreagă, e „regenerabil”. Pe
rafturi mai există altul la fel.
- E o soluţie universală. Poate să
ajungă în orice colţ al lumii.
- Astăzi poate fi comandat direct de
pe Internet, fără nici cel mai mic efort.
- Fără „suferinţă din dragoste”.
- O fiinţă de care te îndrăgosteşti te
poate face să suferi. Îţi poate aduce lacrimi
şi nopţi pierdute. Te poate aduce în pragul
disperării. Aproape de pierderea raţiunii.
Chiar la pierderea raţiunii.
- Dar un produs? Un produs
garantat? Un produs conform standardelor
de calitate? Un produs certificat de
organizaţii internaţionale? Un produs testat
de atâtea ori înainte?
- Un produs de care s-au îndrăgostit
şi alţii? Şi care par atât de fericiţi.


- La televizor.
- Pe postere gigant in mijlocul
oraşului.
- Pe autobuze.
- Îţi bei cafeaua.
- „Cafeaua de care te-ai îndrăgostit.”
- Cum ar putea să-ţi frângă inima o
ceaşcă de cafea?


## 7:17 AM

```
„Oricine informat că Universul se dilată şi se
contractă în pulsaţii de optzeci de miliarde de
ani are dreptul să întrebe: «Ei şi, cu ce mă
afectează pe mine asta?».”
```
```
PETER DE VRIES
Gloria păsării colibri, 1939
```
- Citeşti ziarul.
- Ai deschis, din reflex, la pagina de
cotaţii bursiere.
- Eşti mai bogat. Eşti mai fericit.
- Totul se reduce la cifre.
- Muncim pentru cifre.
- Trăim pentru cifre.
- Murim cifre.
- Cifrele ne definesc ca oameni.
- Venitul anual. Soldul cărţii de
credit. Suma din contul bancar. Preţul


maşinii. Preţul pantofilor. Rata la casă.
Discount-ul^1 ultimei oferte promoţionale.
Numărul de morţi din tragedia în care ai
murit.

- Numărul de zerouri din orice.
- Valoarea noastră de piaţă.
- Zeci. Sute. Mii. Milioane. Miliarde.
Trilioane...
- 1.000.000.000.000 (1 trilion) de
dolari anual bugetele militare.
- 3.000.000.000 (3 miliarde) de
oameni (jumătate din populaţia planetei)
trăiesc în sărăcie, cu mai puţin de 2 dolari
zilnic.
- 1.000.000.000.000 (1 trilion) de
dolari valoarea primelor 100 de brand-uri
mondiale.
- 1.000.000.000 (1 miliard) de copii
trăiesc în sărăcie.
- 18.000.000.000 (18 miliarde) de
dolari cheltuieli anuale pentru farduri.
- 9.000.000 (9 milioane) de oameni
mor anual de foame. 75% copii.
- 15.000.000.000 (15 miliarde) de

1 Discount (engl.) - reducere. (n.a.)


dolari cheltuieli anuale pentru parfumuri.

- 800.000.000 (800 de milioane) de
oameni înfometaţi.
- 14.000.000.000 (14 miliarde) de
dolari cheltuieli anuale pentru croaziere
oceanice.
- 246.000.000 (246 de milioane) de
copii sunt obligaţi să muncească.
- 500.000.000 (500 de milioane) de
arme mici şi uşoare există în circulaţie.
- 30.000 (30 de mii) de focoase
nucleare. 5.000 (5 mii) sunt gata de lansare
în câteva minute.
- 70.000.000 (70 de milioane) de mine
se află în pământ, aşteptând să explodeze.
- Cui îi mai pasă... de atâtea cifre...


## 7:18 AM

```
„Am aflat că Lennon era mai accesibil.”^1
```
```
MARK DAVID CHAPMAN
1980
```
- Sună la uşă.
- E hârtia igienică.
- A sosit repede.
- Mai repede. Ne apropiem din ce în
ce mai repede de obiectivul universal:
instant availability^2 pentru orice, oricând şi
oriunde.
- Până să ajungi la uşă, au şi plecat.
- Le-au adus. Au sunat. Le-au lăsat
în faţa uşii. Apoi au plecat imediat. Politica

1 Din explicaţia alegerii de a-l asasina pe John
Lennon în loc de alte persoane publice. (n.a.)
2 Instant availability (engl.) - disponibilitate
instantanee. (n.a.)


firmei de a nu deranja clientul. Comoditate
sută la sută. Accesibilitate sută la sută.

- Fără contact uman. Ca un
download^1 de pe Internet.

1 Download (engl.) - a transfera un program sau
un fişier între două calculatoare. (n.a.)


## 7:19 AM

```
„Giganticul «tomberon» frigorific, deci, conţine
alimente de o parte a unui uriaş perete glisant şi
deşeuri menajere de cealaltă parte a lui.
Rezervele de hrană scad, peretele alunecă încet
înainte, deşeurile acumulate cresc înapoia lui. Şi
după 500 de ani, uriaşul container ambivalent
va fi plin numai de gunoaie «sublimate».”
```
```
MORDECAI ROSHWALD
Ultimatum – Ultimele zile ale unui război
atomic, 1959
```
- Ai terminat de mâncat. Şi de
revăzut dosarele de la birou pe care le-ai
adus acasă la studiat.
- Toate tacâmurile sunt de unică
folosinţă. Le arunci la gunoi.
- În dosare scrie despre necesitatea
creşterii producţiei la tine la firmă.
- Totul e o gropă imensă de gunoi.


- Trebuie să produceţi mai multe
lucruri. Ca toată lumea. Preferabil de unică
folosinţă.
- Majoritatea lucrurilor în această
lume sunt de unică folosinţă. Uneori parcă
şi oamenii. Uneori mai ales oamenii.


## 7:20 AM

```
„Omenirea a devenit puternică prin lupte
eterne, şi va pieri doar prin pace eternă.”
```
```
ADOLF HITLER
Mein Kampf, 1925
```
- Breaking news la televizor.
- Undeva a izbucnit un nou război.
- Headline-urile^1 vechi începuseră să
plictisească:
- În Congo 31.000 de civili mor în
fiecare lună.
- Shopping-ul preferat al jurnaliştilor
au început să fie vestele antiglonţ.
Shopping-ul preferat în zonele de război
sunt jurnaliştii.
- Există un site pe Internet care

1 Headline (engl.) - aici titlul unei ştiri. (n.a.)


numără victimele zilnice din Irak.

- E nevoie mereu de conflicte noi.
1.000.000.000.000 (un trilion) de dolari
trebuie cheltuiţi cumva. Şi suplimentaţi.
- Azi a apărut „terorismul la tine
acasă”. Să vedem ce va apare mâine.
- Ştie cineva unde e Congo pe hartă?
Dar SUDAN 2001-2004 ARABI CONTRA
AFRICANI 50.000 MORŢI IRAK 2003
LUMEA CIVILIZATĂ CONTRA SADDAM
HUSSEIN 30.000 MORŢI CONGO 1998-
2003 FACŢIUNI ŞI MILIŢII 350.000 MORŢI
3.300.000 MORŢI DIN CAUZA
FOAMETEI ŞI MALADIILOR ETIOPIA-
ERITREEA RĂZBOI DE INDEPENDENŢĂ
1998-2000 100.000 MORŢI KOSOVO
IUGOSLAVIA 1998-2000 CURĂŢARE
ETNICĂ 10.000 MORŢI LIBERIA 1991-2003
RĂZBOI CIVIL 220.000 MORŢI NEPAL
1996-ÎNCĂ CONFLICT ÎNTRE REBELI ŞI
GUVERN 8.000 MORŢI CECENIA 1994-
2002 RĂZBOI DE INDEPENDENŢĂ 80.000
COMBATANŢI PLUS 200.000 CIVILI
MORŢI RUANDA 1994-1995 CONFLICT
ÎNTRE HUTUS ŞI TUTSIS 800.000 MORŢI


#### TAJIKSTAN 1992-1996 RĂZBOI CIVIL

#### 50.000 MORŢI ALGERIA 1992-ÎNCĂ

#### INSURGENŢĂ ISLAMISTĂ 150.000

#### MORŢI BOSNIA ŞI HERŢEGOVINA 1992-

#### 1995 RĂZBOI INTERETNIC 250.000

#### MORŢI SIERRA LEONE 1991-2002

#### RĂZBOI CIVIL 50.000 MORŢI 30.000

#### AMPUTAŢI 250.000 VIOLURI CROAŢIA

#### 1991-1992 RĂZBOI DE INDEPENDENŢĂ

#### 10.000 MORŢI SOMALIA 1991-1993

#### RĂZBOI CIVIL 350.000 MORŢI HAITI 1991

#### LOVITURĂ DE STAT 1.500 MORŢI IRAK-

#### KUWEIT 1990-1991 RĂZBOIUL DIN GOLF

#### 100.000 MORŢI...


## 7:21 AM

```
„Who wants to live forever...?”^1
```
```
QUEEN
1986
```
- Îţi iei doza zilnică de sănătate.
- Câteva zeci de tablete. Zilnic pe
timp de pace.
- Pe timp de boală evident un număr
mult mai rezonabil.
- Pe timp de pace pentru tinereţe
veşnică şi pentru prevenirea bolilor
principale. Boli care ar putea apare. Pentru
care nu există prea mari motive de
suspiciune că ar putea apare. Dar pentru
deplină siguranţă şi în complet acord cu

1 (engl.) „Cine vrea să trăiască pentru eternitate?”
(n.a.)


politica inteligentă pre-emptive strike - a
surprise attack that is launched in order to
prevent the enemy from doing it to you^1.

- În timp ce o treime din populaţia
lumii nu are acces nici la medicamentele
esenţiale. Nici când chiar e atacată de
inamic. Fără mijloace de apărare. 17
milioane de morţi anual numai din boli
uşor de prevenit. 11 milioane sunt copii.

1 (engl.) Definiţia loviturii preemtive - un atac
surpriză care este lansat pentru a preveni
posibilitatea ca inamicul să te atace primul.
Sursa: WordNet Dictionary. (n.a.)


## 7:22 AM

```
„- Vocea ei e doldora de bani, spuse Gatsby
deodată.
Asta era. Nu înţelesesem până atunci. Era o
voce încărcată de bani – acesta era farmecul
inepuizabil care vibra, urca şi se stingea,
clinchetul glasului, sunetul muzical al vocii
ei...”
```
```
F. SCOTT FITZGERALD
Marele Gatsby, 1925
```
- Te îmbraci.
- Există haine de lână de oaie care
costă 4.000 de dolari. Banii pentru ca 2.000
de copii să nu moară astăzi de foame.
- Îmbrăcat cu pielea a 2.000 de copii.
- Există ceasuri de mână, aur 18 kt şi
diamante, care costă 48.000 dolari.
Îndeajuns pentru unul din cei 2,8 miliarde
de oameni din afara societăţii de consum să


supravieţuiască timp de 24.000 de zile. 66
de ani. O viaţă.

- O viaţă de om pe o mână de om.
- Există pantofi din piele de crocodil,
fabricaţi manual, care costă 1.600 de dolari
perechea. Cam cu cât se construieşte o casă
acceptabilă, din cărămidă, pentru o familie,
în Africa.
- A poseda propriul cartier în
dulapul de pantofi.


## 7:23 AM

```
„Spune-mi, dacă te-aş prinde-ntr-o zi
şi ţi-aş săruta talpa piciorului,
nu-i aşa că ai şchiopăta puţin, după aceea,
de teamă să nu-mi striveşti sărutul?...”
```
```
NICHITA STĂNESCU
Poem, 1964
```
- Înainte de a ieşi pe uşă verifici
mesajele pe robot.
- Ai un mesaj. De la o ea. Mesajul
spune că nu mai oferă deplasări la
domiciliu.
- Ceva legat de lumea asta nesigură,
plină de atentate.
- Oferă însă toate serviciile pe
Internet. O pot vedea, auzi, şi dacă îţi iei
ultimul Fun Box – şi nu mai ştiu cum – de
la magazinul de computere, o poţi inclusiv


mirosi, şi chiar să-i simţi pielea cu un fel de
mănuşă cu senzori.

- E şi mult mai sigur aşa.
- Nu mai trebuie să-ţi faci griji de
boli, care mai nou, conform nu ştiu cărui
raport, se transmit şi prin prezervativ,
sărut, atingere, şi chiar proximitate.


## 7:24 AM

```
„Oamenii dorm împăcaţi noaptea în paturile lor
doar pentru că bărbaţi duri stau pregătiţi să
acţioneze cu violenţă în locul lor.”
```
```
GEORGE ORWELL
```
- Primul contact cu lumea reală de
afară.
- Primul? Reală?
- Te uiţi cu atenţie în jur. Cine ştie ce
poate fi la pândă?
- Hoţi, criminali, mai nou terorişti.
- Te gândeşti că ai prefera ca statul
să intercepteze toate e-mail-urile cu scopul
de a-i descoperi pe cei care ar putea să fi
plasat o bombă lângă maşina ta.
- Că ai prefera ca la orice oră din zi
sau din noapte orice casă, inclusiv a ta, să
fie verificată, în caz că ar conţine explozibili


şi arme pentru următorul atentat.

- Te gândeşti că un grup de oameni
care se întâlnesc pot fi terorişti care
planifică un atentat. Orice grup de oameni.
- Că moartea e un lucru mai serios
decât drepturile omului.
- Că taxa de protecţie e un termen
acceptabil.


## 7:25 AM

```
„Personal, am o slăbiciune pentru maşina sport
BMW Z3 care îmbină estetismul aerodinamic al
caroseriei cu puterea, graţie celor 6 cilindri în
linie, care dezvoltă 321 CP, ceea ce îi permite să
treacă de la 0 la 100 km pe oră in 5,4 secunde.
Ca să nu mai spun că maşina asta seamănă cu
un supozitor gigantic, tocmai potrivit să îl înfigi
în curul Terrei.”
```
```
FREDERIC BEIGBEDER
199.000 lei, 2000
```
- Trebuie să te grăbeşti.
- Te urci în maşină pentru a porni
înspre birou.
- „Noul SUV ultimul răcnet, cu
tracţiune integrală permanentă şi control
dinamic al stabilităţii, de care te vei
îndrăgosti din momentul în care vei urca la
volan.”


- „Noul SUV ultimul răcnet, cu
tracţiune integrală permanentă şi control
dinamic al stabilităţii, pentru toate
necesităţile cotidiene”. Pante înclinate de
până la cincizeci de grade. Vaduri de apă
de până la un metru. Douăzeci de sisteme
electronice pentru asistare pe drumuri
himalayene. Câteva sute de cai putere.
Consum cât patru + două locuri de parcare.
- „Noul SUV ultimul răcnet, cu
tracţiune integrală permanentă şi control
dinamic al stabilităţii, cu sisteme
electronice care previn accidentele în
proporţie de 100%.” Pentru toţi cei care vor
să intre într-un zid cu 200 de km la oră.
- „Noul SUV ultimul răcnet, cu
tracţiune integrală permanentă şi control
dinamic al stabilităţii, care va cuceri femeile
în locul tău.” Fără atâtea texte inutile,
interacţiune umană, muncă de convingere,
cucerire treptată.
- „Noul SUV ultimul răcnet, cu
tracţiune integrală permanentă şi control
dinamic al stabilităţii, care îţi va aduce pe
tavă fericirea.”


## 7:26 AM

```
„Puţini oameni pot fi fericiţi fără să urască o
altă persoană, un alt popor sau un alt crez.”
```
```
BERTRAND RUSSELL
```
- Dai cu spatele.
- Îţi taie calea o altă maşină. Frânezi
brusc. Eviţi ciocnirea în ultimul moment.
- Te uiţi cu ură la celălalt şofer. Nu la
el (ca dovadă nici nu observi cum arată).
Mai degrabă în direcţia lui. Pentru a
direcţiona ura către o ţintă. Mai degrabă
abstractă decât cunoscută.
- Asemeni unui terorist sinucigaş
care se pregăteşte de misiune, tu asemeni
lui, el asemeni ţie, ura voastră are nevoie
de o ţintă mai degrabă abstractă. Fără ochi
în care se pot privi şi care pot privi înapoi.
Fără asemănări de genul două mâini, două


picioare, păr, nas, gură, voce, lacrimi,
zâmbet.

- Cu deosebiri de genul:
- Tu: îţi vrea răul. El: îi vrei răul.
Habar nu aveţi cine sunteţi, ce gândiţi, ce
doriţi, ce visaţi, din ce suferiţi, ce iubiţi, ce
amintiri aveţi, ce speranţe aveţi, dar vă
vreţi răul reciproc. Porniţi de la această
premiză.
- Premiză universală. În timp şi
spaţiu.


## 7:27 AM

```
„Uite-l pe domnul Geborand cum îşi cumpără
rai de un ban.”
```
```
VICTOR HUGO
Mizerabilii, 1862
```
- Treci pe lângă o casă veche,
dărăpănată, de unde ies mereu să cerşească
o femeie bătrână şi nişte copii.
- Te văd şi se îndreaptă spre tine.
- Închizi geamul electric al maşinii şi
accelerezi.
- Treci pe lângă ei fără să te uiţi.
- Preferi să donezi bani pentru cauze
caritabile pe Internet. Te impresionează
tragediile mediatizate. Un cutremur în nu
ştiu ce colţ îndepărtat de lume. Un deal
care a luat-o la vale undeva departe la ţară.
Un val ucigaş undeva pe o insulă tropicală.


Suferinţa mediatizată are appeal^1. Are
death-appeal^2. Suferinţa tăcută din jur e
respingătoare.

- Pe Internet nu ai contact cu
suferinţa. Nu o ai aproape. Introduci
card-ul de credit sau dai un telefon. Nu
trebuie să atingi mâna celui care cere. Nu
trebuie să-l priveşti în ochi. Nu trebuie să te
gândeşti la viaţa lui. La suferinţa lui.
- Eviţi suferinţa. Eviţi nefericirea.
Mai ales a ta proprie.

1 Appeal (engl.) - aici cu sensul de atractivitate.
(n.a.)
2 De la sex-appeal, cu sensul de atractivitatea
morţii. (n.a.)


## 7:28 AM

```
„Work. Consume. Be silent. And die.”^1
```
```
grafitti
```
- Intri în trafic.
- Te integrezi. Te reintegrezi, ca în
fiecare dimineaţă. În curent. În realitate.
- Într-o zi te trezeşti, te grăbeşti ca de
obicei, te arunci în curent, ca un lucru
reflex, începi să înoţi ca toţi ceilalţi şi în
aceeaşi direcţie, îţi găseşti propriul culoar,
preferabil cât mai departe de celelalte
culoare, intri în ritmul atât de familiar, dar
atât de străin, îţi faci planul zilei (că pentru
mai mult nu este timp şi nici vizibilitate), te
lupţi cu valurile din imediata vecinătate,

1 (engl.) „Munceşte. Consumă. Fi tăcut. Şi mori.”
(n.a.)


câştigi mici victorii (dar timpul e prea scurt
să fie sărbătoare, şi alte valuri par că ies...
din pământ), măreşti ritmul, concentrarea...
şi observi că te-ai integrat mereu în
realitatea greşită. În marea greşită. Care de
fapt e un lac închis, limitat, cu valuri mari,
dar falsificate, care nu merg nicăieri şi nu se
înnoiesc, primesc doar un facelift^1 discret
pe care dintr-un motiv sau altul tu
întotdeauna l-ai considerat schimbare reală.
Iar tu înoţi, singur, în culoarul tău propriu
şi strâmt, care pare că se îndreaptă spre o
plajă cu nisip fin, cu palmieri şi munţi
acoperiţi de păduri mereu verzi şi izvoare
cristaline, culoar care de fapt nu e drept, ci
e o buclă care ocoleşte ţărmul, iremediabil
şi mereu. Te uiţi speriat în jur, dar celelalte
culoare din jurul tău sunt goale, căci fiecare
şi-a văzut de drum, de propria buclă...

- Şi atunci:
- Observi că trebuie să opreşti la o
staţie de combustibil.
- Azi mai expiră o asigurare.

1 Facelift (engl.) - aici cu sensul de schimbare de
suprafaţă. (n.a.)


- Mai ai 29 de minute să ajungi la
serviciu.
- Ai câteva zeci de apeluri pierdute
pe telefonul mobil, de la serviciu.
- Chiar acum te sună cineva.
- Azi e ziua ta de naştere şi ai primit
mesaje de felicitare de la zeci de... baze de
date şi software-uri de gestionare a
angajaţilor, partenerilor, clienţilor şi
potenţialilor clienţi.


## 7:29 AM

```
„Gândiţi-vă la Pământ ca la un organism viu
care este atacat de miliarde de bacterii a căror
număr se dublează la fiecare patruzeci de ani.
Sau gazda moare, sau virusul moare, sau
amândoi mor.”
```
```
GORE VIDAL
1989
```
- Oraş. Trecători grăbiţi. În maşini. În
autobuze. Pe jos. Aproape. Departe.
- Cine sunt?
- Necunoscuţi. Necunoscuţi pentru
tine. Necunoscuţi pentru alţii. Cunoscuţi
pentru câţiva? Cunoscuţi pentru ei înşişi?
- Toţi merg repede. Toţi par că au o
ţintă bine definită. Nimeni nu pare a merge
încet. Nimeni nu pare a nu avea o ţintă bine
definită. Sau dacă există, se pierd uşor în


mulţimea celor ce ţintesc... mai mult, mai
departe, mai sus, mai repede, mai uşor, mai
multe, mai impunătoare, mai brand, mai
flashy^1 ...

- Nimeni nu pare a se opri
(exceptând cazurile de forţă majoră, care
s-ar vrea şi ele negociate). Nici pentru
câteva clipe. Semafoarele par cu greu
acceptate. Nimeni nu vrea să rişte să fie
surprins în afara curentului. În afara
jocului. Să fie lăsat pe margine. Să piardă
momentuum-ul.
- Destine individuale. Individuale?
Colective. Aparent diferenţiate. De un
model diferit de accesoriu. De o ediţie
diferită. De o versiune mai scumpă. De o
cifră mai mare.
- Dar de ţinte? De vise?

1 Flashy (engl.) - dând o impresie superficială şi
momentană de strălucire. (n.a.)


## 7:30 AM

```
„O singură moarte e o tragedie; un milion de
morţi e o statistică.”
```
```
IOSIF VISSARIONOVICI STALIN
```
- Accident. A murit cineva.
- Pe dreapta staţionează o ambulanţă
cu luminile de avarie, o targă acoperită,
poliţia şi câţiva curioşi.
- Încetineşti din reflex, respectând o
simplă regulă de circulaţie, şi treci mai
departe. Aşa procedează şi restul.
- Aruncaţi priviri curioase la
geometria accidentului, la mecanica
rezultatului strivirii pe caroseria maşinii.
Targa e acoperită, nimic interesant.
- Treceţi mai departe.


## 7:31 AM

```
„Văd copaci verzi, şi trandafiri roşii,
Îi văd înflorind pentru mine şi pentru tine,
Şi mă gândesc ce lume minunată.
```
```
Văd ceruri albastre şi nori albi,
Ziua strălucitoare şi binecuvântată, noaptea
întunecată şi sacră,
Şi mă gândesc ce lume minunată.”
```
```
LOUIS ARMSTRONG
Ce lume minunată, 1967
```
- Firma unde lucrezi îşi are birourile
într-un alt capăt al oraşului, aşa că trebuie
să ieşi din centru ca să ajungi la destinaţie.
- Pe un fel de centură care trece prin
mijlocul unor nesfârşite lanuri aurii şi pe
lângă o pădure care se încăpăţânează să
rămână, în contrast parcă cu restul lumii,
mereu verde.


- Te încearcă mereu o senzaţie
incredibilă de evadare, de linişte care
prevesteşte... doar linişte.
- Vârfurile copacilor se unduie
delicat sub adierea vântului. Trunchiurile
copacilor nu se văd - şoseaua e mărginită
de panouri înalte, lipite unul de altul, pe
care scrie COCA-COLA PIZZA HUT
MOTOROLA WRIGLEY’S COLGATE
DANONE MICROSOFT SAMSUNG
ACCENTURE KFC STARBUCKS POLO RL
AOL GAP AVON SIEMENS KLEENEX
IBM NESCAFE MERRILL LYNCH
HEINEKEN SHELL GUCCI HERMES
DELL BP NINTENDO REUTERS
AMAZON.COM GOLDMAN SACHS
XEROX HARLEY–DAVIDSON NESTLE
HEWLETT–PACKARD APPLE ORACLE
CITIBANK DURACELL NISSAN DISNEY
YAHOO! PRADA ARMANI L’OREAL
PHILIPS SONY J.P. MORGAN CARTIER
HENNESSY BOEING MARLBORO
PFIZER McDONALD’S CATERPILLAR
HEINZ PEPSI KELLOGG’S MOBIL
HONDA GE SAP MERCEDES SMIRNOFF


#### JOHNSON&JOHNSON PORSCHE LEVI’S

#### BUDWEISER AUDI MOET & CHANDON

#### ING CISCO HERTZ TIME MERCK KRAFT

#### NIKE NIVEA ROLEX TOYOTA GILLETTE

#### EBAY TIFFANY VOLKSWAGEN CANON

#### BMW KODAK MORGAN STANLEY

#### FORD AMERICAN EXPRESS LOUIS

#### VUITTON UBS ESTEE LAUDER CHANEL

#### HSBC PANASONIC ADIDAS IKEA MTV

#### INTEL NOKIA...


## 7:32 AM

```
„Să nu lăsăm nici un om vinovat să scape, dacă
acest lucru poate fi evitat... Nici un fel de
consideraţie personală n-ar trebui să stea în
calea îndeplinirii unei obligaţii.”
```
```
ULYSSES S. GRANT
Referitor la cazul Whisky Ring, 1875
```
- Mobilul luminează din nou.
- Nu e pornit, e încă dat pe silent^1.
- Semnal e full^2.
- Pe orice vârf de munte trebuie să
existe semnal pentru telefonul mobil.
- În mijlocul fiecărei poieni trebuie să
existe un panou publicitar.
- Şi pe plaja celor mai izolate insule.

1 Silent (engl.) - aici cu sensul de mod silenţios.
(n.a.)
2 Full (engl.) - plin. (n.a.)


- Şi lângă fântânile unei oaze în
mijlocul deşertului.
- Şi de-a lungul drumului de ţară
şerpuitor care duce spre un mic sat pierdut
în mijlocul unor nesfârşite lanuri aurii.
- Cel mai periculos lucru este să
permiţi oamenilor să evadeze. Din realitate.
Din realitatea produselor. Din realitatea
consumului. Din realitatea carierei, a
banilor, a problemelor şi a singurătăţii. S-ar
putea obişnui fără ea.
- S-ar putea întreba dacă e chiar atât
de necesară. S-ar putea naşte o revoluţie.
Un lucru care nu trebuie permis.
- De fapt lumea este aceeaşi peste
tot. Cum se poate gândi cineva că ar putea
fi altfel. Că ar fi fost altfel. Că va fi altfel. La
mii de kilometri distanţă, există reclame la
aceleaşi produse ca acasă. Semn că şi aici
există. Şi aici se consumă. Şi aici e la fel.
- Toate locurile sunt interconectate.
Cinci linii pline pe telefonul mobil – semnal
din plin. Acoperire 97% din suprafaţa
Terrei. La anul 100%. Peste zece ani, minim
70% din suprafaţa Lunii. Indiferent dacă va


fi cineva acolo.

- Telefonul sună peste tot. Telefonul
trebuie să sune peste tot. Un coleg de
servici cu o problemă, mai mult sau mai
puţin urgentă. Un vecin cu o calamitate
legată de conductele de apă de acasă. Un
membru al familiei rămas acasă, o rudă mai
îndepărtată, un amic, banca, firma de
asigurări care tocmai lansează un nou
produs pentru riscurile vacanţelor în ţări
îndepărtate.
- Telefonul e ultimul răcnet în
domeniul tehnologiei, aşa că oferă Internet,
ştiri, accesul la contul bancar, atenţionarea
că e scadentă ultima rată la casă, zece
sms-uri (de fapt mms-uri) pe zi cu noi
oferte de produse de la magazinele
preferate de acasă, care chiar şi din capătul
celălalt al planetei, pot fi comandate prin
telefon şi vor sosi acasă exact în momentul
întoarcerii din vacanţă.
- Realitate. Universală. Panouri
publicitare. Semnal pentru telefonul mobil.


## 7:33 AM

```
„- Sunteţi siguri, tovarăşi, că n-aţi visat cumva
lucrul acesta?! Aveţi vreo dovadă a unei
asemenea rezoluţii?! Este ea scrisă undeva?!
Cum, într-adevăr, nimic de acest fel nu exista
scris, animalele au sfârşit prin a accepta faptul
că se înşelaseră.”
```
```
GEORGE ORWELL
Ferma Animalelor, 1945
```
- Te gândeşti la Eva.
- Să ieşi cu ea în oraş deseară.
- La un film, o piesă de teatru, sau la
un restaurant. Undeva în centru.
- Breaking news^1 la radio.
- Pericolul de atentate teroriste a
crescut la nu ştiu ce culoare.
- Sunt vizate în special zonele

1 Breaking news (engl.) - ştiri proaspete. (n.a.)


centrale şi potenţialele aglomeraţii de lângă
săli de cinema, teatre sau restaurante.

- Zonele cele mai sigure sunt
mall-urile şi supermarket-urile.


## 7:34 AM

```
„Apoi se lăsă tăcerea. Din nou marea cu
sunetele ei. Un val îl ridică încet. Venea de
departe şi călătorea calm mai departe; eternitatea
dădea din umeri.”
```
```
ARTHUR KOESTLER
Întuneric la amiază, 1940
```
- Cine sunt eu?


## 7:35 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- S-a sfârşit pădurea.
- Reîncepe oraşul.
- Ambuteiaj.
- Deja-vu.
- Te părăsesc toate gândurile.
- Scoţi maşina din viteză.


## 7:36 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:37 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:38 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:39 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:40 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:41 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:42 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:43 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:44 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:45 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:46 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:47 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:48 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:49 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:50 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:51 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ambuteiaj.


## 7:52 AM

```
„O, minunată lume nouă”
```
```
WILLIAM SHAKESPEARE
Furtuna, 1611
```
- Ieşi din ambuteiaj.
- Nici nu a durat mult.
- Te gândeşti cât de fericit ar trebui
să fii că a durat atât de puţin.
- Nu ştii de ce, dar ţi s-ar părea
normal să dureze mult, mult mai mult. Aşa
cum ţi se par normale toate lucrurile în
această lume.


## 7:53 AM

```
„O, minunată lume nouă în care trăiesc astfel de
oameni”
```
```
WILLIAM SHAKESPEARE
Furtuna, 1611
```
- Parchezi maşina în faţa biroului.
- Ai ajuns mai repede.
- Au mai rămas şapte minute.
- Aş putea să mai stau afară, în aerul
dimineţii, lângă trandafirii din faţa clădirii.


## 7:53 AM

```
„O, minunată lume nouă în care trăiesc astfel de
oameni”
```
```
WILLIAM SHAKESPEARE
Furtuna, 1611
```
- Sau aş putea să intru imediat pe
uşa clădirii.
- Să trăiesc ziua care va urma, ca o
nouă senzaţie implacabilă de deja-vu.
- Să lucrez izolat cu pereţi de sticlă şi
plastic.
- Să comunic prin chat^1 cu restul
colegilor, evitând deplasarea de câţiva
metri pentru întâlnirea faţă în faţă.
- Să-mi petrec pauza de masă în faţa

1 Chat (engl.) - aici cu sensul de program de
calculator destinat comunicării între două sau
mai multe persoane. (n.a.)


computer-ului cu un fel de mâncare
comandată online.

- La sfârşitul zilei să constat din nou
că am rămas cu mult peste program, şi nu
neapărat din prea multă conştinciozitate
sau dragoste de muncă.
- Să plec acasă, la televizorul unde
va începe un love story, şi apoi un film
pentru adulţi.
- Cu sunet surround^1 de cea mai
înaltă calitate, graţie sistemului audio de
ultimă generaţie achiziţionat în urma unei
reclame care spunea că te va face să nu te
mai simţi singur, când ea îi va şopti lui
ceva, îi voi simţi şoapta parcă suflându-mi
uşor pe ceafă, alintându-mă cu un sărut
tandru, atât de aproape.

1 Tehnologie audio care crează atmosfera unui
sunet care te înconjoară. (n.a.)


#### SFÂRŞIT


```
Notă:
```
Cifrele, statisticile şi
brand-urile citate sunt actuale
în contextul anului 2004 şi
începutul anului 2005. Cititorul
care va citi volumul de faţă în
următorii ani va găsi desigur o
situaţie cel puţin la fel de
optimistă.

Cifrele, statisticile şi
brand-urile citate au fost găsite
pe Internet folosind keyword-
uri de tipul „world happiness
raport”, „I'm happy”, „how
happy am I”, „bigger is better”,
„more, more, more”, „love
shopping”, „shopping for
love”, „at least one million
dollars please”, „you too”.


```
http://www.horatiutanescu.ro
```
Coperta:
Imre Zoltán (Leguanstyle.com)



