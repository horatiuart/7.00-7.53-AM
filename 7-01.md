# 7:01 AM

> „Gândiţi-vă la ce profituri aţi putea aduce firmei dumneavoastră dacă aţi putea condiţiona un milion sau zece milioane de copii care vor creşte şi vor deveni adulţi educaţi să vă cumpere produsele, aşa cum sunt educaţi din timp soldaţii când aud cuvintele «trăgaci», «înainte marş»!”  
>
> CLYDE R. MILLER  
> Procesul convingerii, 1946

– Instinctiv, la limita dintre somn şi trezire, îţi îndrepţi ochii spre locul din care vin sunetele.  
– Partea superioară a display-ului e ocupată de obicei de un slogan, de o imagine sau de un clip video publicitar.  
– În publicitate una din cele mai acerbe lupte care se dă în ziua de azi este pentru prima imagine pe care o vede consumatorul pe aceste display-uri când se trezeşte.  
– S-a demonstrat că brand-ul care reuşeşte să fie primul vizibil în mod regulat are mari şanse de a se impune prioritar în conştiinţa consumatorului.  
– Azi e o reclamă la detergent.  
– Ieri a fost o reclamă la campania „SHOPPING-UL<sup>1</sup> MAI PRESUS DE TOATE”<sup>2</sup>.  

—————  
<sup>1</sup> Shopping (engl.) - a face cumpărături. (n.a.)  
<sup>2</sup> Aluzie la sloganul „DEUTSCHLAND UBER ALLES” („Germania mai presus de toate”) a lui Joseph Goebbels. (n.a.)  

<br>  

**→ [7:02 AM](7-02.md)**